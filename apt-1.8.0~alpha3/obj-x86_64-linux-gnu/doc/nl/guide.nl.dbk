<?xml version="1.0" encoding="UTF-8"?>
<!DOCTYPE book PUBLIC "-//OASIS//DTD DocBook XML V4.5//EN"
  "http://www.oasis-open.org/docbook/xml/4.5/docbookx.dtd" [
<!ENTITY % aptent SYSTEM "apt.ent"> %aptent;
<!ENTITY % aptverbatiment SYSTEM "apt-verbatim.ent"> %aptverbatiment;
<!ENTITY % aptvendor SYSTEM "apt-vendor.ent"> %aptvendor;
]>

<book lang="nl">

<title>Gebruikershandleiding voor APT</title>

<bookinfo>

<authorgroup>
  <author>
    <personname>Jason Gunthorpe</personname><email>jgg@debian.org</email>
  </author>
</authorgroup>

<releaseinfo>Versie &apt-product-version;</releaseinfo>

<abstract>
<para>
Dit document geeft een overzicht van het gebruik van de pakketmanager APT.
</para>
</abstract>

<copyright><year>1998</year><holder>Jason Gunthorpe</holder></copyright>

<legalnotice>
<title>Toelichting bij de licentie</title>
<para>
"APT" en dit document zijn vrije software. U kunt ze verspreiden en/of ze
aanpassen overeenkomstig de bepalingen van de GNU General Public License,
versie 2 of (volgens uw keuze) iedere latere versie, zoals die door de Free
Software Foundation gepubliceerd werd. 
</para>
</legalnotice>

<legalnotice>
<para>
Meer details en de volledige licentie vindt u op Debian-systemen in het
bestand /usr/share/common-licenses/GPL.
</para>
</legalnotice>

</bookinfo>

<chapter id="ch1"><title>Algemeen</title>
<para>
Momenteel bevat het APT-pakket twee secties, de
<command>dselect</command>-methode van APT en het commandoregelprogramma
<command>apt-get</command>. Beide bieden een manier om pakketten te
installeren en te verwijderen en nieuwe pakketten via het internet op te
halen.
</para>

<section id="s1.1"><title>Anatomie van het pakketsysteem</title>
<para>
Het pakketsysteem van Debian maakt gebruik van een grote hoeveelheid aan
informatie over elk pakket om te helpen verzekeren dat het eenvoudig en
netjes in het systeem ingepast kan worden. Het meest prominente aspect van
zijn functionaliteit is het vereistensysteem.
</para>
<para>
Het vereistensysteem laat individuele programma's toe om gebruik te maken
van gemeenschappelijke elementen uit het systeem, zoals bibliotheken. Het
vereenvoudigt het onderbrengen van weinig gebruikte aspecten van een
programma in aparte pakketten om het aantal zaken dat een gewone gebruiker
moet installeren, te beperken. Het laat ook toe te kiezen uit verschillende
mailservers (mail transport agents), X-servers, enz.
</para>
<para>
Een eerste stap in het begrijpen van het vereistensysteem is het concept van
een eenvoudige vereiste vatten. Een eenvoudige vereiste houdt in dat een
pakket om behoorlijk te kunnen functioneren, vereist dat een ander pakket
gelijktijdig geïnstalleerd wordt.
</para>
<para>
Bijvoorbeeld, mailcrypt is een emacs-uitbreiding die helpt bij het
versleutelen van e-mail met GPG. Zonder dat GPG geïnstalleerd is, is
mailcrypt nutteloos. Dus is mailcrypt afhankelijk van GPG (en is GPG een
vereiste voor mailcrypt). Omdat mailcrypt een uitbreiding van emacs is, is
het bovendien ook daarvan afhankelijk. Zonder emacs is het gewoon
onbruikbaar.
</para>
<para>
Een andere belangrijke afhankelijkheid die u goed moet begrijpen is een
conflicterende afhankelijkheid. Dit houdt in dat een pakket, mocht het
tegelijk met een ander pakket geïnstalleerd zijn, niet zal werken en
misschien zelfs heel schadelijk voor het systeem kan zijn. Neem bijvoorbeeld
een mail transport agent (mailserver) zoals sendmail, exim of qmail. Het is
niet mogelijk om er twee van te installeren, omdat ze allemaal op het
netwerk moeten luisteren om mail te ontvangen. Mocht men er toch twee
proberen te installeren, dan zou het systeem ernstig beschadigd raken en om
die reden hebben alle mail transport agents een conflictafhankelijkheid
tegenover alle andere mail transport agents.
</para>
<para>
Een bijkomende complicatie is dat de mogelijkheid bestaat dat een pakket
zich als een ander pakket voordoet. Bedenk dat exim en sendmail voor vele
doeleinden identiek zijn: allebei bezorgen ze e-mail en allebei kunnen ze
overweg met een gemeenschappelijke interface. Daarom voorziet het
pakketsysteem voor hen in de mogelijkheid om te verklaren dat ze allebei
mail-transport-agents zijn. Dus verklaren exim en sendmail allebei dat ze
een mail-transport-agent aanbieden. En andere pakketten die een mail
transport agent nodig hebben, hebben mail-transport-agent als vereiste. Bij
het manueel proberen repareren van pakketten kan dit tot heel wat verwarring
leiden.
</para>
<para>
Aan een eenvoudige vereiste kan op elk moment al dan niet voldaan worden
door pakketten die reeds geïnstalleerd zijn. APT probeert te helpen bij het
oplossen van vereistenproblemen door een aantal automatische algoritmes aan
te bieden die helpen bij het selecteren van te installeren pakketten.
</para>
</section>

</chapter>

<chapter id="ch2"><title>apt-get</title>
<para>
<command>apt-get</command> biedt een eenvoudige manier om aan de
commandoregel pakketten te installeren. Anders dan <command>dpkg</command>
beheerst <command>apt-get</command> niet het behandelen van
.deb-bestanden. Het werkt met de eigenlijke naam van het pakket en kan enkel
.deb-archieven installeren vanuit een <emphasis>Source</emphasis>
(pakketbron).
</para>
<para>
Het eerste <footnote><para> Indien u van een http proxy-server gebruik maakt, moet u eerst de
omgevingsvariabele http_proxy instellen; zie sources.list(5) </para>
</footnote> wat men moet doen vooraleer
<command>apt-get</command> te gebruiken, is de pakketlijst ophalen uit de
<emphasis>Sources</emphasis> (pakketbronnen), zodat het op de hoogte is van
de beschikbare pakketten. Dit doet men met <literal>apt-get
update</literal>. Bijvoorbeeld:
</para>
<screen>
# apt-get update
Ophalen van http://ftp.de.debian.org/debian-non-US/ stable/binary-i386/ Packages
Ophalen van http://llug.sep.bnl.gov/debian/ testing/contrib Packages
Pakketlijsten worden ingelezen... Klaar
Boom van vereisten wordt opgebouwd... Klaar
</screen>
<para>
Na het bijwerken van de pakketlijst kunnen verschillende commando's gebruikt
worden.
</para>
<variablelist>
<varlistentry>
<term>upgrade</term>
<listitem>
<para>
Upgrade zal proberen om op een gematigde manier het hele systeem bij te
werken. Upgrade zal nooit een nieuw pakket installeren of een bestaand
pakket verwijderen en het zal ook nooit een pakket bijwerken dat een ander
pakket onbruikbaar zou kunnen maken. Dit commando kan dagelijks gebruikt
worden om het systeem veilig bij te werken. Upgrade zal alle pakketten die
het niet kon bijwerken vermelden. Gewoonlijk betekent dit dat zij
afhankelijk zijn van nieuwe pakketten of conflicteren met een ander
pakket. Men kan <command>dselect</command> of <literal>apt-get
install</literal> gebruiken om de installatie van deze pakketten af te
dwingen.
</para>
</listitem>
</varlistentry>
<varlistentry>
<term>install</term>
<listitem>
<para>
Install wordt gebruikt om bij naam genoemde pakketten te installeren. Het
pakket wordt automatisch opgehaald en geïnstalleerd. Dit kan nuttig zijn als
u reeds de naam van het te installeren pakket kent en geen GUI wenst te
gebruiken om het te kiezen. Gelijk welk aantal pakketten kan voor
installatie opgegeven worden. Ze zullen allemaal opgehaald worden. Install
zal automatisch proberen om een oplossing te vinden voor de
vereistenproblemen die zich met de opgegeven pakketten stellen, het zal er
een samenvatting van weergeven en om bevestiging vragen indien er nog andere
wijzigingen door te voeren zijn dan de opgegeven argumenten.
</para>
</listitem>
</varlistentry>
<varlistentry>
<term>dist-upgrade</term>
<listitem>
<para>
Dist-upgrade voert een volledige opwaardering uit en is ontworpen om de
opwaardering tussen verschillende uitgaves van Debian te
vergemakkelijken. Het maakt gebruik van een gesofisticeerd algoritme om de
beste combinatie van pakketten te vinden die geïnstalleerd, opgewaardeerd en
verwijderd moeten worden om op die manier een zo groot mogelijk deel van het
systeem op het niveau van de meest recente uitgave te krijgen. In sommige
omstandigheden kan het aangewezen zijn dist-upgrade te gebruiken in plaats
van zelf tijd te investeren in het manueel oplossen in
<command>dselect</command> van vereistenproblemen. Nadat dist-upgrade zijn
operatie beëindigd heeft, kan men dan <command>dselect</command> gebruiken
om eventuele pakketten die achterwege gelaten werden, te installeren.
</para>
<para>
Het is van belang om van nabij te onderzoeken wat dist-upgrade van plan is
te doen. Zijn keuzes kunnen soms redelijk verrassend zijn.
</para>
</listitem>
</varlistentry>
</variablelist>
<para>
Er kunnen met <command>apt-get</command> verschillende commandoregelopties
gebruikt worden die beschreven worden in de man-pagina
<citerefentry><refentrytitle>apt-get</refentrytitle><manvolnum>8</manvolnum></citerefentry>.
De meest bruikbare optie is <literal>-d</literal> dat de opgehaalde
bestanden niet installeert. Indien het systeem een groot aantal pakketten
moet downloaden en er zou iets fout gegaan zijn, dan zou het onwenselijk
zijn dat er met hun installatie begonnen wordt. Als de optie
<literal>-d</literal> gebruikt werd, kan men de opgehaalde archieven
beginnen installeren door gewoon het commando waarmee men ze opgehaald heeft
opnieuw uit te voeren, maar dan zonder de optie <literal>-d</literal>.
</para>
</chapter>

<chapter id="ch3"><title>DSelect</title>
<para>
De APT-methode <command>dselect</command> stelt aan het volledige APT
systeem het GUI <command>dselect</command> ter beschikking voor de selectie
van pakketten. <command>dselect</command> wordt gebruikt om de te
installeren of te verwijderen pakketten te selecteren en APT voert de
eigenlijke operatie uit.
</para>
<para>
Om de APT-methode te activeren moet u in <command>dselect</command>
[T]oegang ([A]ccess) selecteren en dan voor de APT-methode kiezen. Er wordt
dan om een stel <emphasis>Sources</emphasis> (pakketbronnen) gevraagd. Dat
zijn plaatsen waarvandaan archieven opgehaald kunnen worden. Dat kunnen
externe internetsites zijn, lokale spiegelservers van Debian of CD's. Elke
bron kan een fragment van het volledige archief van Debian aanbieden en APT
zal ze automatisch combineren om een volledige set van pakketten samen te
stellen. Indien u een CD gebruikt is het goed om die eerst te vermelden en
daarna een spiegelserver waardoor u ook toegang krijgt tot de meest recente
reparaties van bugs. APT zal automatisch eerst de pakketten van uw CD
gebruiken vooraleer pakketten van het internet te downloaden.
</para>
<screen>
   Een lijst van locaties met pakketbronnen voor de distributie instellen

 Voer het basis-URL van de debian distributie in.
 Toegangsmethodes waarmee ik kan werken zijn: http file

 Bijvoorbeeld:
      file:/mnt/debian,
      ftp://ftp.debian.org/debian,
      http://ftp.de.debian.org/debian,


 URL [http://llug.sep.bnl.gov/debian]:
</screen>
<para>
Het instellen van de <emphasis>Sources</emphasis> (pakketbronnen) begint met
een vraag naar de basis van het Debian archief, wat standaard een
HTTP-spiegelserver is. Nadien wordt gevraagd welke distributie opgehaald
moet worden.
</para>
<screen>
 Voer het label van de op te halen distributie in of een pad
 naar het pakketbestand dat eindig op een /. Een label van een
 distributie is typisch iets in de zin van : stable unstable testing non-US

 Distributie [stable]:
</screen>
<para>
De distributie verwijst naar de versie van Debian in het
archief. <emphasis>stable</emphasis> verwijst naar de recentste uitgebrachte
versie en <emphasis>unstable</emphasis> verwijst naar de versie die
ontwikkeld wordt. <emphasis>non-US</emphasis> is enkel op sommige
spiegelservers beschikbaar en verwijst naar pakketten die
encryptietechnologie gebruiken of andere zaken waarvan de uitvoer uit de
Verenigde Staten niet toegelaten is. Deze pakketten invoeren in de Verenigde
Staten is echter wel legaal.
</para>
<screen>
 Voer de op te halen componenten in
 Componenten zijn typisch iets zoals: main contrib non-free

 Componenten [main contrib non-free]:
</screen>
<para>
De lijst met componenten verwijst naar een lijst van sub-distributies die
opgehaald moeten worden. De distributie is onderverdeeld op basis van
softwarelicenties. Daarbij bevat main pakketten die vrij zijn volgens de
DFSG (vrije software richtlijnen van Debian), terwijl pakketten in contrib
en non-free zaken bevatten met restricties op het vlak van gebruik of
verspreiding.
</para>
<para>
Gelijk welk aantal pakketbronnen kan opgegeven worden. Het script dat het
instellen ervan begeleidt, zal vragen blijven stellen totdat u alles wat u
wenste ingegeven hebt.
</para>
<para>
Vooraleer met het gebruik van <command>dselect</command> te beginnen moet u
de lijst van beschikbare pakketten bijwerken door in het menu te kiezen voor
[B]ijwerken ([U]pdate). Dit is een uitbreiding van <literal>apt-get
update</literal> die de opgehaalde informatie aan <command>dselect</command>
doorgeeft. [B]ijwerken ([U]pdate) moet uitgevoerd worden, zelfs indien
voordien <literal>apt-get update</literal> uitgevoerd werd.
</para>
<para>
U kunt dan voortdoen en uw selectie maken met [S]electeer ([S]elect) en
vervolgens de installatie uitvoeren met [I]nstalleren ([I]nstall). Indien u
de APT-methode gebruikt zijn de commando's [C]onfigureer ([C]onfig) en
[V]erwijder ([R]emove) overbodig. Het commando [I]nstalleren ([I]nstall)
voert ze allemaal samen uit.
</para>
<para>
Standaard verwijdert APT automatisch de opgehaalde pakketbestanden (.deb)
nadat ze succesvol geïnstalleerd werden. Om dit gedrag aan te passen moet u
<literal>Dselect::clean "prompt";</literal> plaatsen in /etc/apt/apt.conf.
</para>
</chapter>

<chapter id="ch4"><title>De interface</title>
<para>
Zowel de <command>dselect</command>-methode van APT als
<command>apt-get</command> maken gebruik van dezelfde interface. Het is een
eenvoudig systeem dat u in het algemeen zegt wat het van plan is te doen en
dan voor de uitvoering ervan gaat. <footnote><para> De <command>dselect</command>-methode is eigenlijk een geheel van scripts
die rondom <command>apt-get</command> gebouwd werden. De methode biedt
eigenlijk meer functionaliteit dan aanwezig is in <command>apt-get</command>
alleen. </para> </footnote>
Nadat het een samenvatting gegeven heeft van wat er zal gebeuren, zal APT
een aantal informatieve statusberichten weergeven, waardoor u kunt
inschatten hoe ver het gevorderd is en hoeveel werk er nog te verrichten is.
</para>

<section id="s4.1"><title>Opstarten</title>
<para>
Alvorens met een operatie te beginnen, behalve bij update, voert APT een
aantal acties uit om zijn interne status klaar te maken. Het voert ook een
aantal controles uit op de status van het systeem. Op om het even welk
moment kunnen deze operaties uitgevoerd worden door het commando
<literal>apt-get check</literal> uit te voeren.
</para>
<screen>
# apt-get check
Pakketlijsten worden ingelezen... Klaar (Reading Package Lists... Done)
Boom van vereisten wordt opgebouwd... Klaar (Building Dependency Tree... Done)
</screen>
<para>
Het eerste wat het doet is alle pakketbestanden in het geheugen laden. APT
maakt gebruik van een bufferingsschema, waardoor de operatie sneller zal
verlopen bij een tweede uitvoering. Indien sommige pakketbestanden niet
gevonden worden, zullen ze overgeslagen worden en er zal een waarschuwing
gegeven worden bij het afsluiten van apt-get.
</para>
<para>
De laatste operatie voert een gedetailleerde analyse uit van de
vereistenboom op het systeem. Het voert een controle uit van elke vereiste
van elk geïnstalleerd of uitgepakt pakket en gaat na of die OK is. Mocht
daarbij een probleem ontdekt worden, dan zal een rapport weergegeven worden
en <command>apt-get</command> zal de operatie niet voortzetten.
</para>
<screen>
# apt-get check
Pakketlijsten worden ingelezen... Klaar
Boom van vereisten wordt opgebouwd... Klaar
U zou 'apt --fix-broken install' kunnen uitvoeren om dit te repareren.
Sorry, maar de volgende pakketten hebben niet-voldane vereisten:
  9fonts: Vereist: xlib6g maar dit is niet geïnstalleerd
  uucp: Vereist: mailx maar dit is niet geïnstalleerd
  blast: Vereist: xlib6g (&gt;= 3.3-5) maar dit is niet geïnstalleerd
  adduser: Vereist: perl-base maar dit is niet geïnstalleerd
  aumix: Vereist: libgpmg1 maar dit is niet geïnstalleerd
  debiandoc-sgml: Vereist: sgml-base maar dit is niet geïnstalleerd
  bash-builtins: Vereist: bash (&gt;= 2.01) maar 2.0-3 is geïnstalleerd
  cthugha: Vereist: svgalibg1 maar dit is niet geïnstalleerd
           Vereist: xlib6g (&gt;= 3.3-5) maar dit is niet geïnstalleerd
  libreadlineg2: Conflicteert met:libreadline2 (&lt;&lt; 2.1-2.1)
</screen>
<para>
Het systeem uit dit voorbeeld kampt met veel problemen, inclusief een
ernstig probleem met libreadlineg2. Voor elk pakket met onvoldane vereisten
wordt een regel weergegeven met een aanduiding van het pakket dat met het
probleem geconfronteerd wordt en de vereisten waaraan niet voldaan zijn. Ook
een korte verklaring waarom het pakket een vereistenprobleem heeft wordt
toegevoegd.
</para>
<para>
Een systeem kan op twee manieren terechtkomen in een dergelijke defecte
staat. Een eerste oorzaak kan <command>dpkg</command> zijn aan wie sommige
subtiele onderlinge relaties tussen pakketten ontgaan zijn bij het uitvoeren
van opwaarderingen. <footnote><para> APT neemt evenwel alle gekende vereisten in overweging en probeert het
ontstaan van defecte pakketten te voorkomen. </para> </footnote>. Een tweede
oorzaak is het mislukken van de operatie in de loop van de installatie van
een pakket. In een dergelijk geval kan een pakket uitgepakt zijn zonder dat
zijn vereisten geïnstalleerd werden.
</para>
<para>
De tweede situatie is veel minder ernstig dan de eerste omdat APT sommige
beperkingen instelt op de volgorde waarin pakketten geïnstalleerd worden. In
beide gevallen zal het toevoegen van de optie <literal>-f</literal> aan het
commando <command>apt-get</command> APT ertoe aanzetten om een mogelijke
oplossing voor het probleem te zoeken en om dan voort te gaan. De
<command>dselect</command>-methode van APT voegt steeds de optie
<literal>-f</literal> toe om bij het mislukken van een script van de
pakketonderhouder toch een vlotte voortgang te hebben.
</para>
<para>
Nochtans, als de optie <literal>-f</literal> gebruikt wordt voor het
herstellen van een ernstig defect systeem ten gevolge van de eerste oorzaak,
dan kan het gebeuren dat het commando ofwel onmiddellijk faalt of dat het in
de loop van de installatiesequentie tot een mislukking komt. In beide
gevallen zal het nodig zijn om manueel gebruik te maken van dpkg (wellicht
met forceeropties) om de situatie in voldoende mate te corrigeren zodat APT
in staat is voort te gaan.
</para>
</section>

<section id="s4.2"><title>Het statusrapport</title>
<para>
Vooraleer het voortgaat zal <command>apt-get</command> een rapport tonen
over wat er te gebeuren staat. In het algemeen geeft het rapport het type
operatie weer dat uitgevoerd zal worden, maar dit bevat veel
gemeenschappelijke elementen. In alle gevallen reflecteren de lijsten de
eindstand van zaken, rekening houdend met de optie <literal>-f</literal> en
alle andere mogelijke activiteiten die relevant zijn voor het uit te voeren
commando.
</para>

<section id="s4.2.1"><title>De lijst met extra pakketten</title>
<screen>
De volgende extra pakketten zullen geïnstalleerd worden:
(The following extra packages will be installed:)
  libdbd-mysql-perl xlib6 zlib1 xzx libreadline2 libdbd-msql-perl
  mailpgp xdpkg fileutils pinepgp zlib1g xlib6g perl-base
  bin86 libgdbm1 libgdbmg1 quake-lib gmp2 bcc xbuffy
  squake pgp-i python-base debmake ldso perl libreadlineg2
  ssh
</screen>
<para>
De lijst met extra pakketten geeft alle pakketten weer die geïnstalleerd of
opgewaardeerd zullen worden bovenop degene die aan de commandoregel
opgegeven werden. Die lijst wordt enkel aangemaakt voor een
<literal>install</literal> commando. De weergegeven pakketten zijn vaak het
resultaat van een automatische installatie.
</para>
</section>

<section id="s4.2.2"><title>De te verwijderen pakketten</title>
<screen>
De volgende pakketten zullen VERWIJDERD worden:
(The following packages will be REMOVED:)
  xlib6-dev xpat2 tk40-dev xkeycaps xbattle xonix
  xdaliclock tk40 tk41 xforms0.86 ghostview xloadimage xcolorsel
  xadmin xboard perl-debug tkined xtetris libreadline2-dev perl-suid
  nas xpilot xfig
</screen>
<para>
De lijst met te verwijderen pakketten geeft alle pakketten weer die van het
systeem verwijderd zullen worden. Ze kan bij elk van de operaties getoond
worden en zou zorgvuldig nagekeken moeten worden om zich ervan te
vergewissen dat niets belangrijks weggenomen zal worden. Zeker de optie
<literal>-f</literal> lokt vaak het verwijderen van pakketten uit en in dat
geval is extra zorgvuldigheid zeker aangewezen. De lijst kan pakketten
bevatten die verwijderd zullen worden omdat ze slechts ten dele
geïnstalleerd werden, mogelijks ten gevolge van een afgebroken installatie.
</para>
</section>

<section id="s4.2.3"><title>De lijst nieuw te installeren pakketten</title>
<screen>
De volgende NIEUWE pakketten zullen geïnstalleerd worden:
(The following NEW packages will installed:)
  zlib1g xlib6g perl-base libgdbmg1 quake-lib gmp2 pgp-i python-base
</screen>
<para>
De lijst met nieuwe pakketten is enkel een geheugensteun voor wat er gaat
gebeuren. De vermelde pakketten worden nu nog niet op het systeem
geïnstalleerd, maar dat zal gebeuren als APT uitgevoerd wordt.
</para>
</section>

<section id="s4.2.4"><title>De lijst van tegengehouden pakketten</title>
<screen>
De volgende pakketten werden tegengehouden
(The following packages have been kept back)
  compface man-db tetex-base msql libpaper svgalib1
  gs snmp arena lynx xpat2 groff xscreensaver
</screen>
<para>
Telkens het hele systeem opgewaardeerd wordt, bestaat de kans dat nieuwe
versies van pakketten niet geïnstalleerd kunnen worden omdat ze nieuwe zaken
vereisen of conflicteren met reeds geïnstalleerde zaken. In dat geval zal
dat pakket vermeld worden in de lijst van tegengehouden pakketten. De beste
manier om de daar vermelde pakketten te overtuigen om zich te laten
installeren is <literal>apt-get install</literal> te gebruiken of
<command>dselect</command> te gebruiken om hen een oplossing voor de
problemen te laten vinden.
</para>
</section>

<section id="s4.2.5"><title>Waarschuwing over tegengehouden pakketten</title>
<screen>
De volgende tegengehouden pakketten zullen gewijzigd worden:
(The following held packages will be changed:)
  cvs
</screen>
<para>
Soms kan het gebeuren dat u APT vraagt om een als tegengehouden gemarkeerd
pakket te installeren. In dat geval geeft het een waarschuwing dat het
tegengehouden pakket gewijzigd zal worden. Dit zou enkel mogen voorkomen bij
een dist-upgrade of een install.
</para>
</section>

<section id="s4.2.6"><title>Afsluitende samenvatting</title>
<para>
Tenslotte zal APT een samenvatting weergeven van alle wijzigingen die
aangebracht zullen worden.
</para>
<screen>
206 pakketten opgewaardeerd, 8 nieuw geïnstalleerd, 23 te verwijderen en 51 niet opgewaardeerd.
12 pakketten niet volledig geïnstalleerd of verwijderd.
Moet 65.7M/66.7M archieven ophalen. Na uitpakken zal 26.5M gebruikt worden.
</screen>
<para>
De eerste regel van de samenvatting is gewoon een beknopte versie van alle
lijsten en bevat het aantal opwaarderingen - dat zijn reeds geïnstalleerde
pakketten waarvoor nieuwere versies beschikbaar zin. De tweede regel toont
het aantal slecht geconfigureerde pakketten, mogelijks het gevolg van een
afgebroken installatie. De laatste regel toont de opslagruimte die door de
installatie gebruikt zal worden. Het eerste paar getallen verwijst naar de
grootte van de archiefbestanden. Het eerste getal geeft het aantal bytes op
dat van externe locaties opgehaald moet worden en het tweede geeft de
gezamenlijke omvang van alle benodigde archieven op. Het volgende getal
geeft het verschil in grootte op tussen de actueel geïnstalleerde pakketten
en de nieuwe situatie. Grofweg is dit vergelijkbaar met de benodigde ruimte
in /usr nadat alles achter de rug is. Indien een groot aantal pakketten
verwijderd wordt, kan de opgegeven waarde verwijzen naar de ruimte die vrij
zal komen.
</para>
<para>
Door de optie -u te gebruiken kan men rapporten laten opmaken over de op te
waarderen pakketten. Deze rapporten zijn vergelijkbaar met de vorige
voorbeelden.
</para>
</section>

</section>

<section id="s4.3"><title>De statusweergave</title>
<para>
Tijdens het downloaden van archieven en pakketbestanden geeft APT een aantal
statusberichten weer.
</para>
<screen>
# apt-get update
Ophalen:1 http://ftp.de.debian.org/debian-non-US/ stable/non-US/ Packages
Ophalen:2 http://llug.sep.bnl.gov/debian/ testing/contrib Packages
Geraakt http://llug.sep.bnl.gov/debian/ testing/main Packages
Ophalen:4 http://ftp.de.debian.org/debian-non-US/ unstable/binary-i386/ Packages
Ophalen:5 http://llug.sep.bnl.gov/debian/ testing/non-free Packages
11% [5 testing/non-free `Wachten op bestand' 0/32.1k 0%] 2203b/s 1m52s
</screen>
<para>
Regels die beginnen met <emphasis>Ophalen</emphasis> worden weergegeven
wanneer APT een bestand begint op te halen, terwijl de laatste regel de
voortgang van de download aangeeft. Het eerste percentage op de
voortgangsregel verwijst naar het totale percentage van alle bestanden samen
dat afgewerkt is. Aangezien de grootte van de Packages-bestanden niet bekend
is, maakt <literal>apt-get update</literal> een schatting van het reeds
afgewerkte percentage, maar die is jammer genoeg in een zekere mate
inaccuraat.
</para>
<para>
De volgende sectie van de statusregel wordt voor elke downloadtaak herhaald
en geeft de operatie die uitgevoerd wordt weer evenals wat nuttige
informatie over wat er aan het gebeuren is. Soms zal die sectie gewoon
<emphasis>Forking</emphasis> bevatten, wat er op wijst dat het OS de
downloadmodule aan het laden is. Het eerste woord na het [ is het volgnummer
van de ophaaltaak zoals dat op de voortgangsregels getoond wordt. Het
volgende woord is de verkorte vorm van de naam van het object dat opgehaald
wordt. Als het archieven betreft, zal het de naam van het pakket dat
opgehaald wordt bevatten.
</para>
<para>
Tussen de enkelvoudige aanhalingstekens staat een informatieve tekst die de
voortgang weergeeft van de onderhandelingsfase van de download. Gewoonlijk
evolueert dat van <emphasis>Aan het verbinden</emphasis> over <emphasis>Aan
het wachten op bestand</emphasis> naar <emphasis>Aan het
downloaden</emphasis> of <emphasis>Aan het hervatten</emphasis>. De laatste
waarde geeft het aantal bytes weer dat opgehaald werd van de externe
site. Als het proces van downloaden begonnen is, wordt dit weergegeven als
<literal>102/10.2k</literal>, hetgeen betekent dat er reeds 102 bytes
opgehaald werden van een verwacht totaal van 10.2 kilobytes. De weergave van
de volledige grootte wordt steeds getoond in een 4-cijfernotatie om plaats
te sparen. Na de weergave van de grootte komt het reeds opgehaalde
percentage van het bestand. Het voorlaatste element geeft de huidige
gemiddelde snelheid op. Deze waarde wordt elke 5 seconden ververst en geeft
de snelheid van de gegevensoverdracht voor die periode weer. Tenslotte wordt
de verwachte duur van de gegevensoverdracht weergegeven. Dit wordt
regelmatig ververst en weerspiegelt de tijd die nodig is om alles af te
werken aan het getoonde tempo van gegevensoverdracht.
</para>
<para>
De statusweergave wordt iedere halve seconde ververst en geeft zo een
constante feedback over het downloadproces terwijl de Ophalen-regels naar
boven scrollen telkens er met een nieuw bestand wordt begonnen. Vermits de
statusweergave permanent ververst wordt, is dit niet geschikt om in een
logbestand opgeslagen te worden. Gebruik de optie <literal>-q</literal> om
de statusweergave te onderdrukken.
</para>
</section>

<section id="s4.4"><title>Dpkg</title>
<para>
APT gebruikt <command>dpkg</command> om de archieven te installeren en
schakelt na het voltooien van het downloaden over op de interface
<command>dpkg</command>. Tijdens het verwerken van de pakketten zal
<command>dpkg</command> een aantal vragen stellen en ook de pakketten zelf
kunnen verschillende vragen stellen. Aan elke vraag gaat er gewoonlijk een
beschrijving vooraf van waarover de vraag gaat. De vragen zijn dermate
gevarieerd dat het niet mogelijk is om ze hier volledig te behandelen.
</para>
</section>

</chapter>

</book>
